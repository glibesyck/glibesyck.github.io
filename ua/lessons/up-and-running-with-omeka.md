---
title: Початок роботи з Omeka.net
layout: lesson
date: 2016-02-17
slug: up-and-running-with-omeka-ukr
translation_date: 2022-10-24
authors:
  - Miriam Posner
editors:
  - Adam Crymble
lesson-testers:
  - Pao-Chuan Ma
translator:
  - Орися Віра
tested-date: 2021-06-10
difficulty: 1
exclude_from_check:
  - reviewers
  - review-ticket
activity: presenting
topics: [website]
abstract: "Omeka.net дозволяє легко створювати веб-сайти для демонстрації різних колекцій об’єктів."
redirect_from: /lessons/up-and-running-with-omeka
avatar_alt: Dinosaur skeleton in a museum
doi: 10.46430/phen0060
---

{% include toc.html %}

[Omeka.net](http://www.omeka.net) дозволяє легко створювати веб-сайти для демонстрації різних колекцій об’єктів.

## Зареєструйте обліковий запис Omeka

{% include figure.html filename="up-and-running-01.png" caption="Зареєструйте пробний обліковий запис" %}

Перейдіть на сайт [www.omeka.net](http://www.omeka.net) і натисніть **«Зареєструватися»**. Виберіть пробний план. Заповніть форму реєстрації. Перевірте свою електронну пошту на наявність посилання для активації облікового запису.

## Створіть свій новий сайт Omeka

{% include figure.html filename="up-and-running-02.png" caption="Сторінка облікового запису Omeka.net" %}

Після того, як ви натиснули посилання в електронному листі, натисніть «Додати сайт».

Заповніть інформацію про URL-адресу вашого сайту, заголовок, який ви хочете використовувати, і опис, якщо хочете. Натисніть **«Додати свій сайт»**.

## У вас новий сайт Omeka!

{% include figure.html filename="up-and-running-03.png" caption="Перегляньте свій сайт" %}

Щоб побачити, як це виглядає, натисніть **Переглянути сайт**.

## Порожній сайт Omeka

{% include figure.html filename="up-and-running-04.png" caption="Загальнодоступний вигляд" %}

Це ваш порожній сайт Omeka, який очікує наповнення. Щоб повернутися до інформаційної панелі, натисніть кнопку **«Назад»** або введіть **http://www.omeka.net/dashboard**. Цього разу натисніть **«Керувати сайтом»**.

## Зміна теми

{% include figure.html filename="up-and-running-05.png" caption="Сторінка налаштувань теми" %}

Omeka дозволяє змінювати вигляд вашого загальнодоступного сайту, змінюючи теми. Для цього натисніть **«Зовнішній вигляд»** (у верхньому правому куті інформаційної панелі). Перемикайте теми, вибравши одну з опцій на сторінці. Натисніть зелену кнопку **«Використати цю тему»**, щоб активувати нову тему. Потім перейдіть на свій загальнодоступний сайт, клацнувши назву вашого сайту у верхньому лівому куті сторінки.

## У вас нова тема!

{% include figure.html filename="up-and-running-06.png" caption="Загальнодоступний вигляд із новою темою" %}

Ознайомившись із новою темою, поверніться до інформаційної панелі. Ви можете повернутися до старої теми, залишитися з цією або вибрати одну з інших варіантів тем.

## Встановіть кілька плагінів

{% include figure.html filename="up-and-running-07.png" caption="Сторінка плагінів" %}

Ваш сайт Omeka містить плагіни, які пропонують додаткові функції. Ми повинні їх активувати. Для цього клацніть у верхньому правому куті меню **«Плагіни»**. На наступній сторінці натисніть кнопку **«Встановити»** для **Exhibit Builder** (залиште параметри, як на наступній сторінці) і **Simple Pages**.

## Додайте об’єкт до свого архіву

{% include figure.html filename="up-and-running-08.png" caption="Додавання об’єкту" %}

Натисніть **«Items»** в меню ліворуч, а потім (звичайно!) **"Додати об’єкт"**.

## Опишіть свій новий об’єкт

{% include figure.html filename="up-and-running-09.png" caption="Зробіть свій об’єкт загальнодоступним за допомогою прапорця, обведеного тут" %}

Пам’ятайте, що **Dublin Core** стосується описової інформації, яку ви вводите про свій об’єкт. Уся ця інформація необов’язкова, і ви не можете зробити це неправильно. Але намагайтеся бути послідовними.

Обов’язково встановіть прапорець **Загальнодоступний**, щоб ваш об’єкт був доступний для загального перегляду. Якщо ви не активуєте цю опцію, лише люди, які залоговані на вашому сайті, зможуть побачити цей об’єкт.

Щоб додати кілька полів — наприклад, якщо ви хочете додати кілька тем для свого об’єкта — скористайтеся зеленою кнопкою **«Додати»** ліворуч від текстових полів.

## Підступне запитання

{% include figure.html filename="up-and-running-10.png" caption="Що це?" %}

Я створюю запис об’єкту для мого собаки Берті. Але я описую _самого_ Берті чи _фотографію_ Берті? Якщо це перше, то **Творець** буде - ну, я думаю, це залежить від вашого релігійного світогляду. Якщо це останнє, автором буде Бред Воллес, який зробив фотографію.

Рішення про те, описувати ви об’єкт чи репрезентацію об’єкта, залежить від вас. Але коли ви вирішили, будьте послідовними.

## Додайте файл до свого запису

{% include figure.html filename="up-and-running-11.png" caption="Додавання файлів до об’єкту" %}

Завершивши додавання метаданих Dublin Core, ви можете додати файл до свого запису об’єкта, натиснувши **«Файли»** у верхній частині форми Dublin Core. (Вам не потрібно натискати **«Додати об’єкт»**, перш ніж це зробити; Omeka автоматично збереже вашу інформацію.) Ви можете додати кілька файлів, але майте на увазі, що базовий план передбачає лише 500 МБ місця для зберігання.

Додавши файл або файли, ви можете додати **теги**, натиснувши відповідну кнопку. Ви також можете натиснути **«Метадані типу об’єкта»**, щоб вибрати тип об’єкту— людина, місце, тварина, рослина, мінерал. Не хвилюйтеся, якщо ви не бачите відповідного типу для свого об’єкту. Ми зможемо додати новий тип об’єктів згодом.

Коли ви все закінчите, натисніть зелену кнопку **«Додати об’єкт»**.

## У вас є об’єкт!

{% include figure.html filename="up-and-running-12.png" caption="Перегляд об’єкту, вигляд з правом адміністратора" %}

Цей список містить усі об’єкти, які ви додали. Якби об’єкт не був загальнодоступним, після назви він мав би (Приватний). Щоб побачити, як виглядає сторінка вашого нового об’єкту, натисніть на назву об’єкту.

## Це не загальнодоступна сторінка для вашого об’єкту.

{% include figure.html filename="up-and-running-13.png" caption="Перегляд об’єкту, вигляд з правом адміністратора" %}

Це може виглядати так, але цю сторінку не побачить користувач, який не ввійшов у систему, коли перейде на сторінку вашого об’єкту. Щоб побачити, що побачить користувач, натисніть синю кнопку **«Переглянути загальнодоступну сторінку»** праворуч. (Або ви можете відредагувати об’єкту, натиснувши **Редагувати цей об’єкту** у верхньому правому куті.)

## Це загальнодоступна сторінка вашого об’єкту

{% include figure.html filename="up-and-running-14.png" caption="Перегляд об’єкту, загальнодоступний вигляд" %}

Це те, що побачить звичайний користувач, якщо перейде на вашу сторінку.

## Створіть колекцію

{% include figure.html filename="up-and-running-15.png" caption="Додавання колекції" %}

Ви можете впорядковати свій список об’єктів, згрупувавши їх у колекції. Для цього поверніться на інформаційну панель, перейдіть на вкладку **«Колекції»** та натисніть **«Додати колекцію»**.

## Введіть інформацію про свою колекцію

{% include figure.html filename="up-and-running-16.png" caption="Додавання метаданих колекції" %}

У Omeka метадані відіграють важливу роль! Введіть деяку інформацію про свою нову колекцію та не забудьте натиснути кнопку **Загальнодоступна** внизу сторінки. Потім збережіть свою колекцію.

## Додайте об’єкти до своєї колекції

{% include figure.html filename="up-and-running-17.png" caption="Установіть прапорець для пакетного редагування" %}

Щоб поповнити колекцію, яку ви щойно створили, клацніть вкладку **«Об’єкти»**. У списку **«Огляд об’єктів»** клацніть поля для об’єктів, які належать до вашої нової колекції. Потім натисніть кнопку **Редагувати**.

## Виберіть колекцію

{% include figure.html filename="up-and-running-18.png" caption="Вибір колекції з випадного списку" %}

На сторінці **пакетного редагування об’єктів** виберіть колекцію, до якої ви хочете додати свої об’єкти. (Також зверніть увагу на всі інші речі, які ви можете робити на цій сторінці.)

## Перегляньте свою нову колекцію

{% include figure.html filename="up-and-running-19.png" caption="Перегляд колекцій, загальнодоступний вигляд" %}

Поверніться на свій загальнодоступний сайт. Якщо ви клацнете вкладку **«Огляд колекцій»** на загальнодоступному сайті, тепер у вас має бути нова колекція, яка містить об’єкти, які ви ідентифікували.

Тепер, коли ви додали кілька об’єктів і згрупували їх у колекцію, знайдіть час, оформити свій сайтом. Він починає набувати форми зараз, коли у вас є як окремі об’єкти, так і тематичні підрозділи. Але Omeka може зробити навіть більше. Про це ми поговоримо на наступному уроці.

## Подальші ресурси

Команда Omeka зібрала чудові ресурси на [довідкових сторінках](http://info.omeka.net) програмного забезпечення.
